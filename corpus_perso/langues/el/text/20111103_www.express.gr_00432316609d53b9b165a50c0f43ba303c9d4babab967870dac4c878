Δευτέρα, 18 Ιανουαρίου 2016, 21:30:55ΕγγραφήΑποθήκευσηΑρχική | Newsletter | Site Map | ΕπικοινωνίαΕΙΔΗΣΕΙΣΟικονομίαΤουρισμόςΔιεθνής ΟικονομίαΠολιτικήΕπιχειρήσειςΑγορέςΕλλάδαΚόσμοςΝαυτιλίαΘέσειςΒαλκάνιαΥγείαΝέα ΓρίπηΑθλητικάΠολιτισμόςGreek NewsBarron'sΑΓΟΡΕΣΥΠΗΡΕΣΙΕΣΑΦΙΕΡΩΜΑΤΑΧΡΗΣΤΙΚΑEXPRESS YOURSELFΕΦΗΜΕΡΙΔΑ ΕΞΠΡΕΣΑθήνα:30°CΒρίσκεστε εδώ:ΑρχικήΕΙΔΗΣΕΙΣΥγεία Η μεσογειακή διατροφή και η άσκηση μειώνουν τα συμπτώματα της υπνικής άπνοιαςΗ μεσογειακή διατροφή και η άσκηση μειώνουν τα συμπτώματα της υπνικής άπνοιαςΠηγή: Express.gr 03/11/11-10:52Οι παχύσαρκοι άνθρωποι που ακολουθούν την μεσογειακή διατροφή και, παράλληλα, ασκούνται σωματικά, μπορούν να βελτιώσουν ορισμένα από τα συμπτώματα της υπνικής άπνοιας, σύμφωνα με μία νέα ελληνική επιστημονική έρευνα.Οι ερευνητές του Ιατρικού Τμήματος του πανεπιστημίου της Κρήτης, με επικεφαλής τον Χριστόφορο Παπανδρέου, που δημοσίευσαν τη σχετική μελέτη στο ευρωπαϊκό ιατρικό περιοδικό "European Respiratory Journal", εξέτασαν τις περιπτώσεις 40 παχύσαρκων ασθενών που υπέφεραν από το σύνδρομο αποφρακτικής υπνικής άπνοιας, που οδηγεί σε συχνές διακοπές της αναπνοής στη διάρκεια του ύπνου. Η διαταραχή εκτιμάται ότι αφορά το 2% έως 4% του ενήλικου πληθυσμού με μικρότερο ή μεγαλύτερο βαθμό σοβαρότητας, ενώ στους παχύσαρκους το ποσοστό της διαταραχής μπορεί να αυξηθεί στο 20-40%.Από τους 40 ασθενείς που εξετάσθηκαν, οι μισοί ακολούθησαν μεσογειακή δίαιτα και οι άλλοι μισοί άλλου τύπου δίαιτα. Και οι δύο ομάδες κλήθηκαν να αυξήσουν τη σωματική δραστηριότητά τους, κάνοντας τουλάχιστον μισή ώρα περπάτημα την μέρα. Επίσης όλοι οι συμμετέχοντες έκαναν θεραπεία φορώντας ειδική μάσκα στον ύπνο τους, που διοχετεύει σταθερό αέρα στους πνεύμονές τους κατά τη νύχτα.Οι έλληνες επιστήμονες κατέγραψαν, στη διάρκεια του ύπνου, την ηλεκτρική δραστηριότητα του εγκεφάλου των ασθενών, τις κινήσεις των ματιών, το ροχαλητό κ.α., Επανέλαβαν τον έλεγχο μετά από ένα εξάμηνο και ενώ είχε μεσολαβήσει η σχετική δίαιτα. Όπως διαπιστώθηκε, όσοι ασθενείς είχαν ακολουθήσει την μεσογειακή διατροφή, είχαν μειωμένο αριθμό περιστατικών άπνοιας στη διάρκεια της φάσης της ταχείας κίνησης των ματιών τους (REM), όταν κανείς συνήθως ονειρεύεται, μια φάση που κατά μέσο όρο καταλαμβάνει το ένα τέταρτο της συνολικής διάρκειας του ύπνου.Η μελέτη έδειξε ότι η μεσογειακή διατροφή σχετίζεται με τη βελτίωση των συμπτωμάτων της άπνοιας στη διάρκεια μιας φάσης του ύπνου, όχι όμως μια συνολική βελτίωση στη σοβαρότητα της διαταραχής. Οι ερευνητές προτείνουν να γίνουν νέες έρευνες σε μεγαλύτερο δείγμα ασθενών για να κατανοηθούν πλήρως οι ωφέλειες της συγκεκριμένης διατροφής.Όπως δήλωσε ο κ. Παπανδρέου, ''είναι η πρώτη μελέτη που εξέτασε τις επιπτώσεις της μεσογειακής διατροφής στο σύνδρομο αποφρακτικής υπνικής άπνοιας, σε συνδυασμό με την φυσική δραστηριότητα, μέσω αλλαγών στο ανθρώπινο σώμα''. Πρόσθεσε όμως πως ''η κλινική σημασία (της μελέτης) παραμένει ασαφής'', γι' αυτό χρειάζονται νέες μελέτες σχετικά με τις επιπτώσεις της μεσογειακής διατροφής στην υπνική άπνοια, λαμβάνοντας υπόψη τις αντιφλεγμονώδεις και αντιοξειδωτικές ιδιότητές της.Στην μελέτη συμμετείχαν επίσης οι ερευνητές Σ. Σχίζα, Ι. Μπουλουκάκη, Κ. Χατζής, Α. Καφάτος, Ν. Σιαφάκας και Ν. Τζανάκης.Στα γονίδια βρίσκεται το κλειδί της ευτυχίας;(15/01 - 12:05)Η εξωσωματική θέλει υπομονή(23/12 - 12:26)Ερευνα: Υψηλότεροι φόροι στα τσιγάρα σημαίνουν λιγότεροι θάνατοι βρεφών(01/12 - 11:42)Ενας στους τρεις Ελληνες χαρακτηρίζει μέτρια έως κακή την κατάσταση της υγείας του(25/11 - 18:03)Η θεραπεία με τεχνητό φως πιο αποτελεσματική στην κατάθλιψη(19/11 - 12:48)Κίνδυνος - θάνατος από λήψη φαρμάκου για τη χοληστερίνηΔείτε τη διαφήμιση που έκανε 110.000 ανθρώπους να κόψουν το κάπνισμα (video)Τέσσερις νομούς της Ελλάδας «προτιμά» ο καρκίνοςΗ ελονοσία απειλεί τον μισό πληθυσμό της γηςΔυο μεταμοσχεύσεις καρδιάς στο ΩνάσειοΕιδήσειςΤιμές ΜετοχώνΑναζήτησηΣύμβολο μετοχήςΑναζήτηση συμβόλουwww.atlas.gov.gr: Δείτε τα ένσημά σας σε ΙΚΑ, ΟΑΕΕ, ΟΓΑ, ΕΤΑΑ, ΕΤΑΠ-ΜΜΕTaxisnet: Α21 - Κάντε αίτηση για οικογενειακό επίδομα 2015gsis.gr: Δείτε μέσω internet αν χρωστάτε στην εφορία (Τέλη, ΕΕΤΑ 2013, ΕΕΤΗΔΕ, Φόροι)gsis.gr: Εκτυπώστε το εκκαθαριστικό ΕΝΦΙΑ 2015 (Ενιαίος Φόρος Ακινήτων)www.gsis.gr: Κάντε αίτηση για επίδομα πετρελαίου θέρμανσης 2015-2016gsis.gr: Εκτυπώστε το εκκαθαριστικό ΕΝΦΙΑ 2015 (Ενιαίος Φόρος Ακινήτων)www.gsis.gr: Κάντε αίτηση για επίδομα πετρελαίου θέρμανσης 2015-2016Taxisnet: Α21 - Κάντε αίτηση για οικογενειακό επίδομα 2015gsis.gr: Δείτε μέσω internet αν χρωστάτε στην εφορία (Τέλη, ΕΕΤΑ 2013, ΕΕΤΗΔΕ, Φόροι)www.gsis.gr: Αίτηση για το επίδομα «κοινωνικού μερίσματος»ΕιδήσειςΑγορέςΥπηρεσίεςΧρηστικάExpress YourselfΕπικοινωνίαSite MapΠροσωπικά ΔεδομέναΤαυτότητα SiteΌροι ΧρήσηςΔιαφημιστείτεΗ άποψή σαςWeb Design & Web Development Ελληνική Εταιρεία ΔιαδικτύουΕΞΠΡΕΣ - Δ. ΚΑΛΟΦΩΛΙΑΣ ΕΚΔΟΤΙΚΗ ΕΚΤΥΠΩΤΙΚΗ Α.Ε., 46ο χλμ. Λεωφ. Λαυρίου Τ.Κ.: 190 01 ΒΙΟΠΑ - Κερατέας Αττική, Τηλ. κέντρο: 213 01 61700 Copyright ©2013