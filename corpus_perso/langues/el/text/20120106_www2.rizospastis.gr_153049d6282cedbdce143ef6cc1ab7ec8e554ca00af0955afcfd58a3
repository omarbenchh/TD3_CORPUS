ΠλοηγησηΕΚΔΟΣΗΤρέχουσαΠροηγούμενηΕπόμενη11/12/2011Κυρίως φύλλοΕνθετο: "7 ΜΕΡΕΣ ΜΑΖΙ"Ενθετο: "Πρόλογος και εισαγωγή του «Δοκιμίου Ιστορίας του ΚΚΕ, Β΄ τόμος 1949 - 1968»"ΜΟΝΟ ΚΕΙΜΕΝΟΑΝΑΖΗΤΗΣΗΣύνθετη αναζήτησηΡΕΠΟΡΤΑΖΠολιτικήΚόσμοςΟικονομίαΕργαζόμενοιΚοινωνίαΝεολαίαΠολιτισμόςΑθλητισμόςΣΤΗΛΕΣΑπό μέρα σε μέραΤετρασέλιδαΟλες οι στήλεςΣκίτσαΘΕΑΜΑΤΑΘέατραΚινηματογράφοιΤηλεόρασηΕΙΔΙΚΕΣ ΣΕΛΙΔΕΣΙστορική διαδρομήΝέα του siteFeedsΕΚΔΟΣΗΤρέχουσαΠροηγούμενηΕπόμενη11/12/2011Κυρίως φύλλοΕνθετο: "7 ΜΕΡΕΣ ΜΑΖΙ"Ενθετο: "Πρόλογος και εισαγωγή του «Δοκιμίου Ιστορίας του ΚΚΕ, Β΄ τόμος 1949 - 1968»"Μόνο κείμενοΑΝΑΖΗΤΗΣΗΣύνθετη αναζήτησηΡΕΠΟΡΤΑΖΠολιτικήΚόσμοςΟικονομίαΕργαζόμενοιΚοινωνίαΝεολαίαΠολιτισμόςΑθλητισμόςΣΤΗΛΕΣΑπό μέρα σε μέραΤετρασέλιδαΟλες οι στήλεςΣκίτσαΘΕΑΜΑΤΑΘέατραΚινηματογράφοιΤηλεόρασηΠΛΗΡΟΦΟΡΙΕΣΦαρμακείαΝοσοκομείαΧρήσιμα τηλέφωναΔρομολόγια πλοίωνΔελτίο καιρούΓιατροίΥπεραστικοί Αριθμ.Διαφορές ώραςΕΙΔΙΚΕΣ ΣΕΛΙΔΕΣΙστορική διαδρομήΕνθετα ιστορίαςΕιδικές εκδόσειςInternationalΝέα του siteΕπικοινωνίαFeedsΒΟΗΘΗΤΙΚΑΟδηγίεςΧρήσιμοι σύνδεσμοιGreek fontsΚυριακή 11 Δεκέμβρη 2011Σελίδα 22ΚΟΙΝΩΝΙΑΝΟΜΟΣ ΗΡΑΚΛΕΙΟΥ ΚΡΗΤΗΣΓονατίζουν τις λαϊκές οικογένειες τα χαράτσια αυθαιρέτωνΣτο Ηράκλειο η μεγάλη πλειοψηφία των λαϊκών οικογενειών, πέρα από τα άλλα χαράτσια, έχει και το βραχνά των αυθαιρέτωνΗ επίθεση της κυβέρνησης στις εργατικές λαϊκές οικογένειες και με την επιβολή χαρατσιών δεν έχει τελειωμό τη στιγμή που οι μισθοί και οι συντάξεις περικόπτονται δραματικά, τα κοινωνικά επιδόματα καταργούνται, χιλιάδες εργαζόμενοι σε ιδιωτικό και δημόσιο τομέα απολύονται δημιουργώντας εκατομμύρια ανέργους. Η ελληνική οικογένεια είναι ήδη γονατισμένη από τα εκκαθαριστικά της εφορίας, την αύξηση του ΦΠΑ στα είδη πλατιάς κατανάλωσης, στην εστίαση, το τέλος επιτηδεύματος στους αυτοαπασχολούμενους, ανήμποροι να πληρώσουν τους αμέτρητους φόρους και δημοτικά τέλη, το νέο χαράτσι ακίνητης περιουσίας μέσω ΔΕΗ, ενώ σε λίγο θα έρθουν τα τέλη κυκλοφορίας, τα νέα εκκαθαριστικά της εφορίας και άλλοι φόροι.Στο Νομό Ηρακλείου όμως η μεγάλη πλειοψηφία των λαϊκών οικογενειών έχουν έναν επιπλέον βραχνά. Είναι τα πρόστιμα για τα αυθαίρετα που θα κληθούν να πληρώσουν χωρίς τελικά να τους τα νομιμοποιεί, παρατείνοντας έτσι την ομηρία τους για άλλα 30 χρόνια. Να αναφέρουμε συγκεκριμένα ότι για ένα σπίτι ισόγειο 100 τ.μ. η λαϊκή οικογένεια καλείται να πληρώσει περίπου 14.000 ευρώ. Στην περίπτωση που μια οικογένεια χτίσει μετά κόπων και βασάνων 1ο και 2ο όροφο για να στεγάσει και τα παιδιά της, τότε θα κληθεί να πληρώσει για τον πρώτο όροφο άλλα 26.000 ευρώ περίπου και για τον 2ο όροφο άλλα 45.000 ευρώ. Σύνολο: 85.000 ευρώ!!! Πρόκειται για πρόστιμα που, εκτός του ότι δεν πρέπει, δεν έχουν να πληρώσουν.Τα αυθαίρετα απόρροια της πολιτικής που εφαρμόστηκεΑυθαίρετα στο Δήμο ΜαλεβιζίουΣτο Νομό Ηρακλείου και ιδιαίτερα στην ευρύτερη περιοχή των Δήμων Ηρακλείου - Μαλεβιζίου κοντά στις 40.000 οικογένειες ταλαιπωρούνται χρόνια με τα αυθαίρετα.Οι χρόνιες αποτυχίες εφαρμογής ή μερικής εφαρμογής των όποιων σχεδίων ή τροποποιήσεων σχεδίων της πόλης από το 1958 έως σήμερα το αποδεικνύουν. Προσέκρουαν πάντα στο ιδιοκτησιακό καθεστώς της μεγάλης ατομικής ακίνητης περιουσίας και τα μεγάλα συμφέροντα που δεν άφηναν το σχεδιασμό του αστικού και περιαστικού ιστού, τον καθορισμό ελεύθερων χώρων, το πού πρέπει να χτιστούν σχολεία, νοσοκομεία και άλλες κοινωνικές υποδομές. Είναι αποτέλεσμα των ίδιων πολιτικών που ερήμωσαν την ύπαιθρο και έφεραν τον κόσμο στις πόλεις, τον εξανάγκασαν να αγοράσει και να χτίσει σε οικόπεδα εκτός σχεδίου. Τον έσπρωξαν να ζει κάτω από τη διαρκή απειλή καταβολής υπέρογκων προστίμων.Τα τελευταία χρόνια η αυθαιρεσία γιγαντώθηκε. Σκόπιμα, διατήρησαν το απαράδεκτο καθεστώτος, του εντός - εκτός σχεδίου δόμησης, που οδήγησε χιλιάδες ανθρώπους του μεροκάματου να φτιάξουν ένα αυθαίρετο σπίτι για να ζήσουν. Με το ένα χέρι, βουλευτές, κομματάρχες και δήμαρχοι τους χάιδευαν την πλάτη δίνοντάς τους υποσχέσεις και με το άλλο τους έβαζαν «το μαχαίρι στο λαιμό» απειλώντας τους με κατεδάφιση αν δεν παραχωρούσαν με εισφορά σε γη, δρόμους και πεζοδρόμια, αν δεν πλήρωναν ΔΕΗ, ύδρευση και αποχέτευση. Τους έσυραν ακόμα και στα δικαστήρια. Κάποιοι πλούτισαν, κυρίως εκείνοι που «έλυναν και έδεναν» στο μηχανισμό αδειοδότησης ή νομιμοποίησης των αυθαίρετων κτισμάτων. Κάποιοι «αετονύχηδες» μεγαλοεργολάβοι και έμποροι οικοδομικών υλικών, μεσάζοντες και άλλοι «επιτήδειοι» που εκμεταλλεύτηκαν για πολλά χρόνια την ανάγκη χιλιάδων Ηρακλειωτών να αποκτήσουν πρώτη κατοικία και φτηνή στέγη. Εφτιαξαν μηχανισμούς πελατειακών σχέσεων για να τους έχουν στο χέρι.Κάποιες εταιρείες πλούτισαν. Δεν περιορίστηκαν να βάλουν ένα κεραμίδι στο κεφάλι τους, αλλά μπάζωσαν ρέματα και κοινόχρηστους χώρους, έχτισαν προκλητικές αυθαίρετες πολυκατοικίες και βιομηχανικές εγκαταστάσεις.Οι βουλευτές Ηρακλείου (ΠΑΣΟΚ - ΝΔ - ΔΗΣΥ) και τα ΔΣ των οικιστών ως παραρτήματα του ΠΑΣΟΚ και των δημοτικών αρχών, μπροστά στην καθολική κατακραυγή χιλιάδων οικογενειών, για το αντιοικιστικό - αντιλαϊκό νόμο, προσπάθησαν να θολώσουν τα νερά μέσα από δήθεν προτάσεις - τροποποιήσεις του νομοσχέδιου πριν έρθει για ψήφιση στη Βουλή. Είναι φανερό ότι έβαλαν πλάτη στην κυβέρνηση για να περάσει το νομοσχέδιο χωρίς ιδιαίτερες αντιδράσεις. Διαφοροποιήθηκαν μόνο στο θέμα της χρονικής και ζωνικής κάλυψης και αποδέχονται την επιβολή ξανά και ξανά των προστίμων.Ο στόχος της κυβέρνησης δεν είναι μόνο εισπρακτικός. Μεθοδεύει την τρομοκράτηση των οικιστών στη λογική «εσύ παρανόμησες εσύ θα πληρώσεις», απαλλάσσοντας την ίδια και όλες τις κυβερνήσεις μέχρι σήμερα από τις ευθύνες τους για την οικιστική - πολεοδομική αναρχία, για το γεγονός ότι ποτέ δεν εφάρμοσαν προγράμματα λαϊκής στέγης. Παράλληλα, μέσα από τον εκβιασμό η κυβέρνηση προσβλέπει μακροπρόθεσμα να κάνει «σκούπα» τις μικροϊδιοκτησίες που με τόσο κόπο και αίμα απέκτησαν οι λαϊκές οικογένειες, προς όφελος του μεγάλου κεφαλαίου.Μέτοχοι στη φορολεηλασία και οι δήμοιΟι δημοτικές αρχές Ηρακλείου και Μαλεβιζίου, περιοχές στις οποίες επικεντρώνεται το πρόβλημα, «τρίβουν τα χέρια τους» διότι, όπως λένε οι ίδιοι οι δήμαρχοι, προσδοκούν μερίδιο από τις εισπράξεις για να κάνουν «πράσινα έργα»! Ακόμη, όμως, και αν πάρει χρήματα ο δήμος, αυτά θα είναι ένα πολύ μικρό μέρος των εσόδων και θα προέλθουν από την αφαίμαξη των συνδημοτών και μάλιστα ύστερα από σχετική απόφαση του εκάστοτε υπουργού. (Αλλωστε, με τροπολογία που ψηφίστηκε, τα χρήματα του λεγόμενου "Πράσινου Ταμείου" θα οδηγούνται στις "μαύρες τρύπες" των ελλειμμάτων). Η πρότασή τους βέβαια προδίδει και τις πραγματικές τους προθέσεις που είναι η φοροεισπρακτική λογική για να μπαλώσουν τρύπες από τη μείωση της κρατικής χρηματοδότησης που έχει επιφέρει η κυβερνητική πολιτική στους δήμους.Ηδη, η δημοτική αρχή Ηρακλείου πολλά χρόνια πριν έχει ξεκινήσει τη σύνταξη των βεβαιωτικών καταλόγων (αναγκαία προϋπόθεση για την είσπραξη των προστίμων), κάτι που οι εκλεγμένοι κομμουνιστές σύμβουλοι με τη «Λαϊκή Συσπείρωση» έχουν καταγγείλει και καταψηφίσει επανειλημμένα στο δημοτικό συμβούλιο. Από τους ισολογισμούς του δήμου φαίνεται ότι για το 2009 έχουν βεβαιώσει για είσπραξη περίπου 6 εκατομμύρια ευρώ και για το 2010 περίπου 21 εκατομμύρια ευρώ και συνεχίζουν με αμείωτη ένταση και το 2011, παρά και ενάντια στην ψήφιση παλαιότερης απόφασης του ΔΣ Ηρακλείου ότι θα μπλοκάρει τη διαδικασία ως ένδειξη συμπαράστασης στους οικιστές.Για την αυθαιρεσία και την έλλειψη προγραμμάτων λαϊκής στέγης, αποκλειστικά υπεύθυνες είναι οι κυβερνήσεις του ΠΑΣΟΚ και της ΝΔ. Οι εκάστοτε δημοτικές αρχές του ΠΑΣΟΚ από το 1975 έως σήμερα, που ούτε ήθελαν ούτε μπορούσαν να σχεδιάσουν ολοκληρωμένα πολεοδομικά - οικιστικά το Ηράκλειο και με κριτήριο τις ανάγκες των δημοτών, κάνοντας έγκαιρα τις αναγκαίες επεκτάσεις του σχεδίου πόλης. Ούτε και σήμερα μπορούν και θέλουν να λύσουν το πρόβλημα, παρά τις όποιες διακηρύξεις τους! Το ίδιο το καπιταλιστικό σύστημα που υπηρετούν, από τη φύση του δεν μπορεί να το λύσει διότι βασίζεται στην άναρχη ανάπτυξη. Βασική του αρχή είναι η εμπορευματοποίηση της κατοικίας και όλων των κοινωνικών αγαθών, όπως Παιδεία, Υγεία κ.ά.Πάλη για τη λαϊκή στέγηΣήμερα είναι ανάγκη το εργατικό - λαϊκό κίνημα να μη δεχτεί καμία ρύθμιση που παγιδεύει το λαό για άλλα 30-40 χρόνια. Δεν χρωστούν ούτε ένα ευρώ. Τους τα έχουν πάρει διπλά και τριπλά οι εφορίες, οι κατασκευαστικές εταιρείες με υλικά 2ης ποιότητας, η ΔΕΗ, και άλλοι. Επίσης με τον οργανωμένο αγώνα του πρέπει να επιβάλει την κατάργηση των προστίμων και τη φορολόγηση του μεγάλου κεφαλαίου και της μεγάλης ακίνητης περιουσίας. Να απαιτήσει τη νομιμοποίηση των οικοδομών πρώτης κατοικίας στο πλαίσιο ενός ολοκληρωμένου σχεδιασμού που θα καλύπτει τις κοινωνικές και στεγαστικές ανάγκες των οικογενειών. Να κατοχυρωθεί το δικαίωμα μεταβίβασης και πώλησης των περιουσιών τους. Να επεκταθούν άμεσα τα σχέδια πόλης, με βάση τις κοινωνικές ανάγκες, ώστε να σταματήσει η αυθαίρετη δόμηση και η υποβάθμιση της ζωής των κατοίκων.Να διασφαλιστεί άμεσο σχέδιο και εφαρμογή αντισεισμικής προστασίας και αντιπλημμυρικής θωράκισης όλων των κτισμάτων.Για τους εργαζόμενους και το λαό το πρόβλημα της στέγης δεν μπορεί να λυθεί ολοκληρωμένα στα πλαίσια του καπιταλιστικού συστήματος, όπου το εμπόριο γης, η άναρχη δόμηση, η έλλειψη κεντρικού σχεδιασμού, η αφόρητη κερδοσκοπία των μεγάλων συμφερόντων οδηγούν σε ανάπτυξη πόλεων-τεράτων.Χρειάζεται αγώνας για να μην περάσουν τα νέα μέτρα. Είναι η ώρα οι εργαζόμενοι να ανατρέψουν τις πολιτικές αυτές και να διεκδικήσουν άλλου τύπου εξουσία με κεντρικό σχεδιασμό, όπου η γη θα αποτελεί λαϊκή περιουσία και θα εξασφαλίζει φτηνή κατοικία για όλο το λαό.Να επιβάλουν τον άλλο δρόμο ανάπτυξης, προς όφελος των λαϊκών συμφερόντων, που η διαχείριση της γης, η ρύθμιση του χώρου, η ανάπτυξη της κοινωνικής κατοικίας και των κατασκευών θα γίνεται στο πλαίσιο μια άλλης κοινωνίας με ΛΑΪΚΗ οικονομία, κοινωνικοποίηση των μέσων παραγωγής, που θα στοχεύει αποκλειστικά και μόνο στην εξυπηρέτηση των λαϊκών αναγκών. Η γη και η χρήση της να είναι κοινωνικό αγαθό και όχι εμπόρευμα.Λαμπρινή ΠΙΤΤΑΚΑΠΑΡΟΜΟΙΑ ΘΕΜΑΤΑ2011-09-30 00:00:00.0-- Ξεκινούν από αύριο οι διαδικασίες για τα αυθαίρετα2011-08-14 00:00:00.0-- Νέα αφαίμαξη για τα λαϊκά στρώματα2003-07-06 00:00:00.0-- Τα αυθαίρετα, οι ευθύνες και το «χρυσωμένο» δόκανο...2003-03-07 00:00:00.0-- Να σταματήσουν τα πρόστιμα στα υπό ένταξη αυθαίρετα Μενιδίου2003-02-28 00:00:00.0-- «Χαράτσια» για σπίτια σε περιοχή που εντάσσεται στο σχέδιο!2001-12-19 00:00:00.0-- Πρόστιμα με δόσεις και εκπτώσειςΚΟΙΝΩΝΙΑΔιαβάστε σήμερα...Επιλογές που ενέχουν θανάσιμο κίνδυνο μυστικά από τους λαούςΚλείνει ο δρόμος για την απεξάρτηση...Κερδοφόρες μπίζνες μεγαλοεπιχειρηματιών σε βάρος του λαού της περιοχήςΠεριοδείες και συγκεντρώσεις του ΚΚΕΕκδηλώσεις της ΚΝΕΛαϊκές Επιτροπές σε Ζωγράφου - ΚαισαριανήΠροσφορά στους χαλυβουργούςΣτη μνήμηΠροσφέρουν στο ΚΚΕΣυγκέντρωση με εργαζόμενους σε Τύπο και ΜΜΕΚινητοποίηση την ΤετάρτηΔραστηριότητες Επιτροπών ΕιρήνηςΣελίδα 22Copyright © 1997-2016 ΡΙΖΟΣΠΑΣΤΗΣΤελευταία νέα20:22Γιγαντοπανό του ΜΑΣ ενάντια στα αντιασφαλιστικά σχέδια κυβέρνησης - κεφαλαίου20:13Παναττική συγκέντρωση για το Ασφαλιστικό στις 19 Γενάρη20:11Αντιπροσωπεία της Ομοσπονδίας Αγροτικών Συλλόγων Καρδίτσας στον Προμαχώνα19:59Παράσταση Διαμαρτυρίας για τα κενά στα σχολεία και την καθυστέρηση των μισθολογικών κλιμακίων19:58Παράσταση διαμαρτυρίας στο υπουργείο Εργασίας ενάντια στο νέο Ασφαλιστικό (VIDEO - ΦΩΤΟ)Διαβάστε στο «Ρ»Ποιους εκπροσωπούν η ΕΣΕΕ και η ΓΣΕΒΕΕ;Πώς να χρεοκοπήσετε ένα Ταμείο...Τι προβλέπει το σχέδιο και ποιες είναι οι συνέπειεςΑΥΤΟΑΠΑΣΧΟΛΟΥΜΕΝΟΙ ΚΑΙ ΜΙΚΡΟΙ ΕΒΕ: Τα ασφαλιστικά δικαιώματα στην γκιλοτίναΟλοι και όλες στα συλλαλητήρια και στη γενική απεργία!Δεν περνάει μέρα δίχως δράσηΚυβέρνηση - κεφάλαιο - ΕΕ νεκροθάφτες της ΑσφάλισηςΣΥΓΚΥΒΕΡΝΗΣΗ - ΕΥΡΩΖΩΝΗ - ΔΝΤ: «Μαύρο μέτωπο» στην υπηρεσία του κεφαλαίουΘέματα & αφιερώματαΤο μνημόνιο Τσίπρα και η καπιταλιστική Ελλάδα της δραχμήςΝοτιοανατολική Ασία: Πυκνώνουν οι διεργασίες με τη συμμετοχή όλο και περισσότερων «παικτών»Ανατολική Μεσόγειος: Περιπλέκονται οι ανταγωνισμοί και οι κίνδυνοι για τους λαούςΕνοπλες Δυνάμεις: Εκπαιδεύονται σε ρόλο εσωτερικής καταστολής«Κώδικας Ναρκωτικών»Ναζίμ Χικμέτ: Για να γενούνε τα σκοτάδια λάμψηΓιάννης Ρίτσος, πάντα παρών στο κάλεσμα της εποχήςΚ. Βάρναλης: Φως που πάντα καίει...Μπέρτολτ Μπρεχτ: Για τους σεισμούς που μέλλονται να' ρθούνΑ. Τάσσος: Με το έργο του έδωσε σχήμα και μορφή στους αγώνες μαςΚυριαρχικά δικαιώματα στο Αιγαίο, ΝΑΤΟ και ελληνοτουρκικάΚαπιταλιστική οικονομική κρίσηΠερισσότερα...ΦωτοαφιερώματαΗ άλλη όψη του καπιταλιστικού "παράδεισου"Ενας αιώνας αγώνας και θυσία με το ΚΚΕ στην πρωτοπορίαΕκπληκτικά τοπία ενός κομήτηΠανελλαδικό Συλλαλητήριο 1η Νοέμβρη 2014Εκεί που οικοδομήθηκε ο σοσιαλισμόςΔυναμική ανάτασης η 48ωρη απεργία με το ΠΑΜΕΠερισσότερα...Ο καιρόςΑθήνα 4°CΚυρίως νεφελώδηςάνεμοι μεταβλητοίΘεσ/νίκη 1°CΚυρίως νεφελώδηςάνεμοι βόρειοι 4 μποφόρ