Δευτέρα, 18 Ιανουαρίου 2016, 22:25:19ΕγγραφήΑποθήκευσηΑρχική | Newsletter | Site Map | ΕπικοινωνίαΕΙΔΗΣΕΙΣΟικονομίαΤουρισμόςΔιεθνής ΟικονομίαΠολιτικήΕπιχειρήσειςΑγορέςΕλλάδαΚόσμοςΝαυτιλίαΘέσειςΒαλκάνιαΥγείαΝέα ΓρίπηΑθλητικάΠολιτισμόςGreek NewsBarron'sΑΓΟΡΕΣΥΠΗΡΕΣΙΕΣΑΦΙΕΡΩΜΑΤΑΧΡΗΣΤΙΚΑEXPRESS YOURSELFΕΦΗΜΕΡΙΔΑ ΕΞΠΡΕΣΑθήνα:30°CΒρίσκεστε εδώ:ΑρχικήΕΙΔΗΣΕΙΣΥγεία Πότε είναι απαραίτητα τα αντιβιοτικάΠότε είναι απαραίτητα τα αντιβιοτικάΠηγή: Express.gr 02/12/11-10:30Πριν από λίγες μέρες, δόθηκαν στη δημοσιότητα νέα στοιχεία που έδειξαν ότι η τάση μας να παίρνουμε αντιβιοτικά με τον πρώτο βήχα, έχει οδηγήσει την ανθεκτικότητα των μικροβίων σε αυτά στα ύψη.Έρευνα της Υπηρεσίας Προστασίας της Υγείας (ΗΡΑ) της Βρετανίας έδειξε πως ο ένας στους τέσσερις ενήλικες εξακολουθεί να πιστεύει ότι κάθε βήχας και κρυολόγημα πρέπει να αντιμετωπίζεται με αντιβιοτικά και ότι ο ένας στους δέκα πάει μόνος του και τα αγοράζει.Όμως το κρυολόγημα και οι άλλες χειμερινές λοιμώξεις του αναπνευστικού προκαλούνται από ιούς, και τα αντιβιοτικά δεν καταπολεμούν ιούς αλλά μόνο βακτήρια.Την ίδια στιγμή, το Ευρωπαϊκό Κέντρο Πρόληψης & Ελέγχου Ασθενειών (ECDC) ανακοίνωσε ότι η αντίσταση των μικροβίων στα αντιβιοτικά αποτελεί πλέον ένα από τα σοβαρότερα προβλήματα δημοσίας υγείας, που κοστίζει ετησίως στην Ευρωπαϊκή Ένωση χιλιάδες ζωές.Η έρευνα της ΗΡΑ πραγματοποιήθηκε σε 1.800 εθελοντές, το 70% από τους οποίους δεν ήξεραν καν πως πλέον χάνονται άνθρωποι επειδή δεν τους «πιάνουν» τα αντιβιοτικά.Σύμφωνα με τα στοιχεία του ECDC, η χώρα μας παραμένει πρωταθλήτρια σε μικρόβια ανθεκτικά στα πιο προηγμένα αντιβιοτικά που υπάρχουν. Είναι χαρακτηριστικό ότι περισσότεροι από ένας στους τρεις ασθενείς που νοσηλεύτηκαν πέρυσι στα ελληνικά νοσοκομεία με πνευμονία από το βακτήριο κλεμπσιέλα, είχαν κολλήσει στέλεχος ανθεκτικό στις καρμπαπενέμες – το τελευταίο «όπλο» εναντίον του συγκεκριμένου μικροβίου.Πριν από λίγα χρόνια, εξάλλου, πανευρωπαϊκή μελέτη έδειξε πως όχι μόνο παίρνουμε αντιβιοτικά με τις… χούφτες, αλλά προτιμάμε και τα πιο εξελιγμένα – τακτική που εγγυάται την ανθεκτικότητα των μικροβίων.Όπως εξηγεί ο γενικός γιατρός Στάθης Σκληρός, πρόεδρος της Ελληνικής Εταιρείας Έρευνας και Εκπαίδευσης στην Πρωτοβάθμια Φροντίδα Υγείας, υπάρχουν περισσότερα από 250 είδη ιών που προκαλούν τα ίδια συμπτώματα, δηλαδή καταρροή, βήχα, συνάχι, πονόλαιμο, δακρύρροια και χαμηλό πυρετό (κάτω από 38 βαθμούς).«Oι περισσότερες από τις λοιμώξεις που προκαλούν, θεραπεύονται από μόνες τους μέσα σε διάστημα λίγων ημερών», επισημαίνει.«Από τη στιγμή που ο βήχας και ο πονόλαιμος δεν οφείλονται σε κάποια βακτηριακή λοίμωξη, θα κάνουν το κύκλο τους και θα υποχωρήσουν, χωρίς να χρειαστεί να καταφύγει κανείς στην αντιβίωση».Οι κανόνεςΣύμφωνα με την ΗΡΑ, η δικλείδα ασφαλείας για να μην παίρνουμε άνευ λόγου αντιβιοτικά είναι να συμβουλευόμαστε έναν γιατρό. Κατά τα άλλα, πρέπει όλοι να θυμόμαστε τα εξής:* Οι περισσότερες ιώσεις υποχωρούν από μόνες τους και τα αντιβιοτικά δεν επιταχύνουν την ανάρρωση* Τα φλέγματα από μόνα τους δεν είναι επαρκής λόγος για να πάρει κανείς αντιβιοτικό, ακόμα κι αν έχουν κίτρινο χρώμα.* Σε αντίθεση με ό,τι πιστεύει ο περισσότερος κόσμος, ο πονόλαιμος σε συνδυασμό με συνάχι και φλέγματα υποδηλώνει πως η ασθένεια που έχει κανείς πιθανότατα δεν θα ανταποκριθεί στα αντιβιοτικά, ακόμα κι αν τα συμπτώματα συνοδεύονται από χαμηλό πυρετό.* Αν στην πορεία μιας ίωσης του αναπνευστικού προστεθεί υψηλός πυρετός, υπάρχει φόβος για μικροβιακή επιπλοκή, οπότε απαιτείται ιατρική συμβουλή για να γίνει πιθανότατα έναρξη αντιβιοτικής αγωγής.* Αν στην πορεία της ίωσης εμφανιστούν πυώδεις εκκρίσεις από τη μύτη (πράσινες ή κίτρινες), δεν σημαίνει πως έχει αναπτυχθεί ιγμορίτιδα και δεν χρειάζεται αντιβιοτικό.* Αν οι πυώδεις εκκρίσεις από τη μύτη επιμένουν περισσότερο από μία εβδομάδα, ο ασθενής πρέπει να συμβουλευτεί τον γιατρό του, διότι τότε υπάρχει υποψία ιγμορίτιδας.* Αντιβιοτικό ενδεχομένως χρειάζεται και όταν ο ασθενής εξ αρχής έχει υψηλό πυρετό,κόκκινο λαιμό και πραγματικά νιώθει χάλια – αλλά και πάλι, μόνο ένας γιατρός μπορεί να το κρίνει.* Εάν πήρατε από μόνοι σας αντιβιοτικό και το σταματήσατε σε λίγες μέρες επειδή νιώθατε «περδίκι», πιθανότατα δεν έπρεπε εξ αρχής να το πάρετε.* Μην διακόπτετε πρόωρα τη λήψη του αντιβιοτικού, επειδή αισθάνεστε καλύτερα. Να παίρνετε πάντοτε όσες δόσεις και για όσο καιρό έχει συστήσει ο γιατρός.* Μην παίρνετε όποιο αντιβιοτικό βρίσκετε μπροστά σας. Το καθένα έχει την ένδειξή του και έτσι ένα αντιβιοτικό που πήρατε για μία λοίμωξη μπορεί να είναι εντελώς ακατάλληλο για μία άλλη.* Να θυμάστε πως κάθε ενήλικας μπορεί να αρρωσταίνει 3-4 φορές τον χρόνο, αλλά ειδικά το χειμώνα είναι τόσο αυξημένη η συχνότητα των ιώσεων ώστε νομίζει κανείς πως υποτροπιάζει όλη την ώρα. Αυτό είναι λάθος – χώρια που οι περισσότερες ιώσεις κάνουν τον κύκλο τους και υποχωρούν.* Τα αντιβιοτικά δεν δρουν προστατευτικά εναντίον των βακτηριακών επιπλοκών των ιώσεων. Πολλές μελέτες λ.χ. έχουν δείξει πως οι Έλληνες παίρνουν αντιβιοτικά για να προλάβουν τυχόν επιπλοκές μιας ίωσης, όπως την ωτίτιδα, την ιγμορίτιδα ή την πνευμονία. Όμως τα αντιβιοτικά δεν δρουν προληπτικά, οπότε αυτό που κάνουν δεν έχει νόημα, ούτε και αποτέλεσμα.Τι πρέπει συνεπώς να κάνετε; Να ξεκουράζεστε, να τρώτε υγιεινά και να κοιμάστε αρκετά όσο έχετε ίωση και να πάρετε κάτι που μπορεί να ανακουφίσει τα συμπτώματά σας – λ.χ. κάποιο σπρέι για το μπούκωμα.Πηγή: e-diet.grΣτα γονίδια βρίσκεται το κλειδί της ευτυχίας;(15/01 - 12:05)Η εξωσωματική θέλει υπομονή(23/12 - 12:26)Ερευνα: Υψηλότεροι φόροι στα τσιγάρα σημαίνουν λιγότεροι θάνατοι βρεφών(01/12 - 11:42)Ενας στους τρεις Ελληνες χαρακτηρίζει μέτρια έως κακή την κατάσταση της υγείας του(25/11 - 18:03)Η θεραπεία με τεχνητό φως πιο αποτελεσματική στην κατάθλιψη(19/11 - 12:48)Κίνδυνος - θάνατος από λήψη φαρμάκου για τη χοληστερίνηΔείτε τη διαφήμιση που έκανε 110.000 ανθρώπους να κόψουν το κάπνισμα (video)Τέσσερις νομούς της Ελλάδας «προτιμά» ο καρκίνοςΗ ελονοσία απειλεί τον μισό πληθυσμό της γηςΔυο μεταμοσχεύσεις καρδιάς στο ΩνάσειοΕιδήσειςΤιμές ΜετοχώνΑναζήτησηΣύμβολο μετοχήςΑναζήτηση συμβόλουwww.atlas.gov.gr: Δείτε τα ένσημά σας σε ΙΚΑ, ΟΑΕΕ, ΟΓΑ, ΕΤΑΑ, ΕΤΑΠ-ΜΜΕTaxisnet: Α21 - Κάντε αίτηση για οικογενειακό επίδομα 2015gsis.gr: Δείτε μέσω internet αν χρωστάτε στην εφορία (Τέλη, ΕΕΤΑ 2013, ΕΕΤΗΔΕ, Φόροι)gsis.gr: Εκτυπώστε το εκκαθαριστικό ΕΝΦΙΑ 2015 (Ενιαίος Φόρος Ακινήτων)www.gsis.gr: Κάντε αίτηση για επίδομα πετρελαίου θέρμανσης 2015-2016gsis.gr: Εκτυπώστε το εκκαθαριστικό ΕΝΦΙΑ 2015 (Ενιαίος Φόρος Ακινήτων)www.gsis.gr: Κάντε αίτηση για επίδομα πετρελαίου θέρμανσης 2015-2016Taxisnet: Α21 - Κάντε αίτηση για οικογενειακό επίδομα 2015gsis.gr: Δείτε μέσω internet αν χρωστάτε στην εφορία (Τέλη, ΕΕΤΑ 2013, ΕΕΤΗΔΕ, Φόροι)www.gsis.gr: Αίτηση για το επίδομα «κοινωνικού μερίσματος»ΕιδήσειςΑγορέςΥπηρεσίεςΧρηστικάExpress YourselfΕπικοινωνίαSite MapΠροσωπικά ΔεδομέναΤαυτότητα SiteΌροι ΧρήσηςΔιαφημιστείτεΗ άποψή σαςWeb Design & Web Development Ελληνική Εταιρεία ΔιαδικτύουΕΞΠΡΕΣ - Δ. ΚΑΛΟΦΩΛΙΑΣ ΕΚΔΟΤΙΚΗ ΕΚΤΥΠΩΤΙΚΗ Α.Ε., 46ο χλμ. Λεωφ. Λαυρίου Τ.Κ.: 190 01 ΒΙΟΠΑ - Κερατέας Αττική, Τηλ. κέντρο: 213 01 61700 Copyright ©2013